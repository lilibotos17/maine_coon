<!DOCTYPE html>
<html lang="hu">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <script src="script.js"></script>
    <link rel="stylesheet" href="style.css">
    <title>Maine Coon</title>
</head>
<body>

   
    
    <div id="container">
        
    <nav>
        <a href="index.html"> Főoldal</a>
        <a href="galeria.html">Galéria</a>
        <a href="w3c.html">W3C</a>
        <a href="responsive.html">Resp</a>
        <a href="adatk.html"></a>
      
    </nav>

    </div>
    

    
<h1>
    Maine Coon
</h1>

<p>
    A Maine Coon egy igazán különleges macskafajta. Már hatalmas termete és gyönyörű
    bundája miatt is kitűnik a többi cica közül. Azonban játékos és kedves természete miatt is világszerte kedvelt
    a macskatartók körében.
    Fajtaleírásunkból minden lényeges információt megtudhatsz a Maine Coon cicákról, tartásukról és
    készségükről. Illetve arról is, hogy ha szeretnél macskát tartani, megfelelő-e számodra ez az igazán különlegesnek mondható fajta.



</p>


<h3>
    A Maine Coon története: valóban a macska és a mosómedve szerelemgyereke?
</h3>

<p>
    A Maine Coon az Egyesült Államok Maine tagállamának nemzeti macskája. Származásáról rengeteg valószerűtlen legenda terjeng. Sokan állítják például, hogy a macska és a mosómedve keresztezéséből származik. Neve is erre utal, mely Maine 
    állam nevének, és a raccoon (mosómedve) szónak az összetétele. Ez az eredettörténet azonban alaptalan, hiszen a macska és a mosómedve násza biológiai szempontból képtelenségnek számít.

    Egy sokkal valószínűbb elmélet szerint ősei a norvég erdei 
    macskák, illetve a hajókkal az Államokba érkező tengerészek által patkány- és egérfogóként alkalmazott hosszú szőrű macskák.

    A Maine Coont gyakran nevezik Amerika első kiállítási macskájának is. Maine állam lakói ugyanis nagyon büszkék voltak a különleges macskafajtájukra, így már a 18. században elkezdték kiállításokon összehasonlítani a szomszédaik cicáival. Ez segített abban, hogy egyedi megjelenésének
    
    és jó természetének köszönhetően a Maine Coon rövid időn belül ne csak az Egyesült Államok, hanem a világ egyik kedvenc macskafajtájává váljon.
</p>

<h3>Kedves és játékos, nagyra nőtt gyerek: a Maine Coon jelleme</h3>

<p>
    A Maine Coon messze földön híres barátságos természetéről és társaságkedvelő jelleméről. 
    Egy igazi barátságos óriás, egy nagyra nőtt gyerek, aki igényli a folyamatos törődést. Szinte mindig a gazdája nyomában van és imádja a társaságot. Ezeket a cicákat éppen ezért érdemes párban, vagy más macskákkal együtt tartani annak érdekében, hogy ne unatkozzanak. Amennyiben egyedül tartjuk őket, sok emberi törődést igényelnek. Viszont nemcsak más háziállatokkal, de a gyerekekkel is remekül képes kijönni.

    A Maine Coon különösen intelligens macskafajta. Rendkívül játékos, és akár egyszerűbb trükkök 
    elsajátítására is képes. Bizonyos esetekben még az apportírozásra is megtanítható. A legtöbb macskafajtával ellentétben imádja a vizet és szeret pancsolni. Aktív, játékos, nagy mozgásigénnyel rendelkező macskafajta, mely rendkívül beszédes is. Különleges, csicsergő, trillázó hangját imádja hallatni és szeret kommunikálni gazdájával.
</p>

<h3>Megjelenése: a világ legnagyobb macskája?</h3>

<p>
    A Maine Coon leginkább hatalmas termetének köszönhetően ismert világszerte. Sokan a világ legnagyobb házimacskájaként is ismerik. Nem véletlenül, hiszen erős testfelépítésű macskafajta, közepes hosszúságú, izmos lábakkal. A kandúrok súlya 
    általában 8–9 kg között mozog, de akár a 10–12 kg-ot is elérhetik. A nőstények ennél valamivel kisebbek, általában 6–8 kg-ra nőnek. Egy Maine Coon cica teste akár 1,2 méter hosszú is lehet. Teljes méretét 3-5 éves kora körül éri el.


    Bundája vízálló, sűrű aljszőrzettel és erős fedőszőrrel rendelkezik.
    Az aranyat kivéve bármilyen színben előfordulhat. Kiváló védelmet nyújt a hideg idő ellen, de ebben bozontos farka, valamint nagy, kerek, pamacsos talpa is segít. A talppárnák közötti szőrcsomók olyan hosszúak, hogy akár 2 cm-el is túlnyúlhatnak a lábujjakon.


    Sokan úgy gondolják, hogy a Maine Coonoknak kifejezetten erőteljes megjelenése van. Ez azonban nem minden esetben igaz. A fajnak ugyanis két ága van, az európai és amerikai. Az erőteljes, ragadozókra emlékeztető megjelenés inkább az első sajátossága. A fülek végén lévő nagy bojt is az európai Maine Coon jellemzője. Az amerikai ághoz tartozó testvéreik külsőre is bájosabbak és elegánsabbak.
</p>


<h3>Ápolása és egészsége</h3>

<p> A Maine Coon alapvetően egy robosztus testfelépítésű, egészséges macskafajta. Sűrű szőrzete komolyabb ápolást nem igényel, elég hetente egyszer-kétszer alaposan átkefélni. Vedléskor érdemes azonban ennél valamivel több időt fordítani rá. Abban az esetben pedig, ha nem szobacicaként tartjuk, fontos rendszeresen átnézni a bundáját, hiszen a hosszú szőrzet jó búvóhely lehet az élősködők számára.

    Akad sajnos néhány betegség is, mely kifejezetten a Maine Coonra jellemző. Az egyik ilyen a hipertrófiás kardiomyopátia. Ez egy általában közép- és idős korban jelentkező szívbetegség, mely tüdőödémához, hirtelen lebénult hátsó végtagokhoz, kezelés nélkül pedig halálhoz is vezethet. Az ilyen jellegű problémák elkerülése érdekében fontos, hogy a Maine Coon macskákról állatorvosi vizsgálatokon EKG-t és szívultrahangot célszerű készíteni.
    
    Egy másik, jellemző betegség a gerinc izomatrófia, mely az előbbi
    problémával ellentétben gyerekkorban is jelentkezhet. A betegség hatására a gerincoszlop végén lévő izmok sorvadásából adódóan a macska először csak nem fog, majd nem tud ugrani. Sőt, kezelés hiányában idővel sajnos mozogni sem fog tudni. Sajnos a Maine Coon cicák más fajtákhoz képest a csípődiszpláziára is hajlamosabbak lehetnek. Néhány példánynál pedig előfordulhat egy különleges genetikai eredetű elváltozás, az úgynevezett polidaktilia is. Ez azt jelenti, hogy az állat egy mancsán hat vagy akár hét ujjal születik.
</p>


<h3>Kinek ajánlott a tartása?</h3>

<p>
    A Maine Coon sok törődést igénylő, emberbarát és társaságkedvelő macskafajta. Egyedül tartva sok törődést igényel, de más háziállatokkal együtt képes nagyon jól lekötni magát. Valódi családi macska, aki, ha kell, a gyerekekkel is remekül kijön. Ennek érdekében persze fontos a megfelelő nevelés és szocializáció is. Sokan nem beszélnek ugyanis róla, de a Maine Coon nem szereti, ha emelgetik és nyomorgatják. Ilyen helyzetekben a nem megfelelően nevelt macska akár haraphat vagy karmolhat is.

    Problémamentesen tartható kizárólag benti macskaként. Hatalmas méreteit és nagy mozgásigényét figyelembe véve azonban túlzottan kis lakásban nem érdemes tartani. Ez a cica ugyanis valójában egy nagyra nőtt gyerek. Lassan éri el végleges méretét, személyisége pedig gyakorlatilag élete végéig játékos, kiscicás marad.

    A leendő gazdinak érdemes felkészülnie arra is, hogy egy Maine Coon imád kommunikálni és sokat nyávog. Éppen ezért a fajta leginkább azoknak az aktív, macskabarát gazdiknak ajánlott, akiket nem zavar, ha kedvencükkel sokat kell játszani és beszélgetni szabadidejükben.
</p>

<h3>Sajátosságok</h3>

<table>
    <tr>
        <td>A fajta hivatalos neve:</td>
        <td>Származási helye:</td>
        <td>Színkombinációk:</td>
        <td>Átlagos súlya:</td>
        <td>Várható élettartam:</td>
    </tr>

    <tr>
        <td>Maine Coon</td>
        <td>Amerikai Egyesült Államok</td>
        <td>fekete, fekete cirmos, fekete füst, fekete ezüst cirmos, kék, kék füst, kék cirmos
            kék teknőc füst. 
            (különböző cirmossággal és fehérrel vagy anélkül)</td>
        <td>a hímek súlya 5,9-8,2 kg</td>
        <td>átlagosan 12,5 évig, de a megszámlált Maine Coonok 54%-a 16,5 évet vagy többet élt</td>
    </tr>

    <tr>
        <td>A mosómedve szerelemgyereke</td>
        <td>USA</td>
        <td>vörös, vörös cirmos, krém, krém füst, krém cirmos</td>
        <td> a nőstények 3,6-5,4 kg</td>
        <td></td>
    </tr>

   
    <a href="https://www.google.com/search?sca_esv=620c24330b4497e4&sca_upv=1&q=maine+coon&udm=2&fbs=AEQNm0CRjlOtE433-CvsDZEksQ8zUchZAntv9lLo-e4ZT42ratBCI50jVD5EdzCOdux47zeiB6ovlrZ7ln5v-PWVI1zt7FBdXJAwlCfwWQFvMAd7Cu8USZ4Sm7rnyHK4BxQSOx3s26nNW2x5jFoGdFQSDqH4iS662KxsUgXX1YQt8Q2gHelXM7M&sa=X&ved=2ahUKEwiP4LzCnbqIAxXY8LsIHQgMDesQtKgLegQIFBAB&biw=1920&bih=953&dpr=1#vhid=Vg5Akzmbq-qF7M&vssid=mosaic"> Maine Coon cica link</a>
    

</table>
</body>
</html>